Da: Marco Garro <marco@garro.biz>
Data: Ven 28 feb 2003  00:25:32 Europe/Rome
A: esomma@ieee.org
Oggetto: NO GLOBAL AMERICANISTA e PINGUINO

Non so proprio come si inizia una lettera (eMail?!?) ad una persona come lei. 
Vorrei iniziare col tradizionale "Caro ..." (leggo da un bel po' la sua 
rivista, la considero un po' come uno dei miei amici appassionati del 
pinguino, del software libero) oppure potrei optare per un più ufficiale 
"Egregio Direttore..."; a questo punto l'introduzione comincia a diventare 
noisa, meglio andare al sodo.

Mi ha colpito il suo editoriale NON FATECI ABUSARE... è NON SONO D'ACCORDO. 

Non lo sono per dei semplici motivi, se avrà voglia di leggere fino in fondo a 
questa mail li scoprirà tutti.

Iniziamo con l'oggetto di questa mail, non è una contraddizione in termini 
l'associazione di quelle parole. Non lo è se si cerca di dare un significato 
vero, non uno slogan buono per demagoghi da piazza del popolo. 

PRIMO: NO GLOBAL. Se lei pensa a quei teppisti che hanno distrutto Genova 
allora è facile dire NO GLOBAL? NO GRAZIE, sono io il primo a dirlo. Se 
invece pensa a un no global come ad una persona che è stanca di vedersi ogni 
giorno OMOLOGARE alla massa; se pensa ad una persona che non ha voglia di 
doversi genuflettere dinanzi ai colossi monopolistici che ci hanno, ahimé, 
^^^abituato ^^^ a vivere in un certo modo; se pensa che l'italiano medio 
quando accende per la prima volta un computer si trova davanti ad una 
imbarazzante ***finestra*** e che abbandonarla sarà per lui una scelta 
davvero difficile (visto che qualunque periferica comprerà, in nome della 
globalizzazione, recherà scritte del tipo: REQUISITI MINIMI 
WIN95/98/98SE/NT/2000/XP et al.; ma mai Linux, FreeBSD et al.).

Mi sento un no global perché penso che sia ora di cercare di emanciparci da 
questi padri padroni che da quando siamo nati ci hanno insegnato a ^^^essere 
amerikani^^^; che da sempre non ci lasciano la possibilità di scegliere 
quello che vogliamo. Che ci fanno credere che mangiare un HOT DOG sia fico e 
che succeda solo da loro qualsiasi cosa. 

Mi sento un no global perché voglio essere "100% Indipendente" (3 CD) [come 
recita il vostro slogan, mi si passi la battuta].

Ma allora come si può essere NO GLOBAL e allo stesso tempo essere 
americanista. Si può e come, perché per me l'AMERICA è GRANDE se si pensa al 
fatto che si fonda sulla libertà di pensiero e di espressione e per tutte 
quelle belle parole che anche lei ha detto. L'antiamerikanismo di certa gente 
però è davvero leggitimo, NON si può essere AMERIKANISTI quando l'AMERIKA fa 
un bel cat ONU /dev/null

E finalmente eccoci a Linux. Il Software Libero, e Linux in particolare mi 
hanno ridato il sorriso. Finalmente ho capito che non ero obbligato a vedere 
FINESTRE quando accendo il computer, che posso studiare al dettaglio Linux. 
Ma anche le piccole cose; se sbaglio a scrivere la URL del mio sito 
preferito, non finisco su MSN; se voglio scrivere una  lettera a quel mio 
amico che vive all'estero e che non si convertirà all'uso del computer 
neanche se fosse l'ultima cosa da fare al mondo NON devo usare una PAROLA, 
posso tranquillamente usare il mio Ufficio Aperto. 

Nelle piccole cose Linux, l'Open Source, sta facendo la vera rivoluzione. E 
può fare tutto questo solo opponedosi ai GIGANTI del software proprietario 
proponendo il SUO modello di sviluppo.


Non voglio annoiarla oltre. Mi sentivo in dovere di dire qualcosa. Per me 
Linux ha rappresentato la LIBERTA' ASSOLUTA. Microsoft mi ha invece dato 
sempre un senso di oppressione; e così anche molti altri simboli della 
GLOBALIZZAZIONE (vedi Mc Donald's et al.)

Finisco. 

Saluti,
Marco Garro

