Da: jean mensa <jmensa@libero.it>
Data: Mer 5 mar 2003  15:31:03 Europe/Rome
A: esomma@ieee.org
Oggetto: re: editoriale

Sono una di quelle persone che riescono ad essere sia contro "questa"
forma di globalizzazione che a favore del software libero,
e mi rammarico nel constatare, ancora una volta, che viviamo in un
contesto di mala-informazione.
Credo che dovrebbe essere obbligo morale di chi ha in mano uno strumento
di informazione potente, come una pagina di editoriale, quello di
informarsi prima di informare, e non seguire superficialmente una
corrente di pensiero fuorviante.
Parlo delle critiche al movimento no global espresse con ignoranza e
superficialità,come sono state presentate in molti troppi contesti, non
solo la vostra rivista. I new global, come sarebbe più giusto chiamarli,
lottano per un mondo dove a decidere non siano gli interessi delle
multinazionali, dove venga messo davanti a tutto il diritto alla vita, e
quindi al lavoro alla famiglia all'etica e alla ricerca scientifica. in
quest'ottica andrebbero interpretate le critiche al liberismo economico,
americano alle dinamiche commerciali messe in atto dai paesi
industrializzati in contesti come la banca mondilae o il WTO. 
Penso al software libero in un contesti di valore della libertà di
ricerca scientifica e dello sviluppo tecnologico. 
Critico poi gli spunti sull'antiamericanismo semplicemente dicendo che i
maggiori attivisti new-global vengono e sono nati la, a Seattle. 
Credo poi che in questo clima di disinformazione dove qualsiasi
sprovveduto può dire la sua a buon ragione, sia d'obbligo esporsi, anche
disobbedendo, in nome di un ordine di libertà di espressione e di
informazione. 
E poi fatevi un giro sui siti tipo indymedia e ditemi se è difficile
vedere una relazione tra l'opensource e i new global! siamo noi i primi
a utilizzare l'informatica in nome della libera informazione. 
Perchè poi è tutto qui il problema: se i Thailandesi, i Cinesi e i
Coreani sapessero quanto costano le scarpe il Italia pretenderebbero ben
altre condizioni di lavoro! e se tutti voi sapeste di che cosa si parla
quando si dice no-global, avreste ben altre opinioni, ne sono sicuro. 
jena mensa