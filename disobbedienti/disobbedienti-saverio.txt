Da: Saverio Vigni <s.vigni@hor-net.com>
Data: Mer 5 mar 2003  14:30:47 Europe/Rome
A: esomma@ieee.org
Oggetto: Editoriale LinuxMag

Spett.le sig. Somma

Sono un consulente informatico ed anche uno sfegatato 
supporter del software libero in tutte le sue forme, ritengo infatti che 
il software sia cultura, al pari di un dipinto e in quanto tale debba essere
liberamente fruibile da chiunque.
Il problema pero' e' che leggendo il suo editoriale su Linux Magazine di marzo 
2003 qualcosa mi e' suonato stonato.
Devo dirle che la sua comprensione del movimento no-global e' pari allo zero 
purtroppo, provi a immaginare cosa e' che non ci va giu, non e' certo la 
possibilita' di poter comunicare con tutto il mondo, non e' certo la 
possibilita' di potersi spostare e di lavorare dove preferiamo, noi amiamo 
viaggiare e conoscere. 
Questa globalizzazoine purtroppo non porta vantaggi ma solo "giungla" i piu' 
forti comanderanno sui piu' deboli, il mondo sara' sempre piu' governato 
dalle mega corporation multinazionali che decideranno cosa dobbiamo fare e 
come la dobbiamo pensare, questa non e' globalizzazione, e' schiavitu'.
Quello che accomuna il software libero al movimento no global e' la chiara 
volonta' di restituire il controllo in mano alle persone "che fanno" non a 
qualche manager il cui unico scopo e' massimizzare il profitto e ridurre i 
costi senza tener conto delle individualita' presenti in una azienda.
Per iniziare nessuna azienda dovrebbe avere piu' di 100 dipendenti secondo 
me...ma questo e' un altro discorso.
Concludo dicendole che dovrebbe sforzarsi di capire che il movimento non e' 
contro gli stati uniti d'america, ma contro ogni tentativo di 
"assoggettazione" dell'individualita' ad una volonta' imposta, Microsoft 
impone il suo modello, Linux no per questo lo preferiamo.

Saverio Vigni
www.hor-net.com
